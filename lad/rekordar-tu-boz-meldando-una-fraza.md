# Komo podesh ayudar kon Kantoniko: Rekordar tu boz meldando una fraza

En [esta pajina](https://kantoniko.com/egzempios/) ay la lista de todos los egzempios ke tenemos en Kantoniko. Frazas se uzan las palavras ke tenemos en el diksionaryo.

Para ambezarse ladino es un ayuda muy grande kuando es posivle meldar una fraza in en mismo tiempo oyir una persona nativa melda la fraza. Por esto empesamos adjustar audio a Kantoniko.

Puedesh ver ke ya tenemos unas kuantas frazas kon audio. Tambien puedesh ver los nombres de las personas ke meldan las frazas.

## Komo puedes ayudar?

Melda una fraza i mandame el audio.

Por esto uzamos WhatsApp. En WhatsApp puedes mandar un mesaj de boz.

Por primero eskriveme un mesaj en WhatsApp a mi numro de telefon: Gabor Szabo +972-54-4624648 Yo kero adjustar tu nombre i alkunya a mi telefono. Tambien kero adjustar una fraza kurta al sitio eksplikando ken sos.

Despues puedes manarme el teksto de la fraza i puedes presar el boton de mikrofono i puedes arekordar tu boz.

Rachel adjustio: Amigos i amigas.  Es muy kolay lo ke mos demanda Gabor.  No vos va tomar ni un minuto.  Solo mandad un mesaj a Gabor, i el vos va mandar frazas para meldar.  Los vash a meldar al mikrofono de Whasapp - i esto es todo!
